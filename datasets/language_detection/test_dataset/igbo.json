[
    {
        "text": "Nna m gbahapụrụ anyị oge m na-etolite etolite - Charles Born.",
        "label": "igbo"
    },
    {
        "text": "Charles Born na-eme ejije ekwuola na nna ya gbahapụrụ ya na ụmụnne ya nakwa nne ha oge ha na-etolite etolite.",
        "label": "igbo"
    },
    {
        "text": "Nwaamadị ahụ na-eme ihe nkiri a maara dịka All Pronouns Duly Observed kwupụtara nke a na mkparịtaụka pụrụiche ya na BBC Igbo nwere.",
        "label": "igbo"
    },
    {
        "text": "O kwuru na ọ bụ oge ya nwetara ohere agụmaakwụkwọ na mahadum ka nna ya kwuru na ọ naghị alụzi nne ya, ma gbahapụ ha.",
        "label": "igbo"
    },
    {
        "text": "Nne m sitere mgbe ahu malite ilekọta anyị, maka na ọ lụọla dị, mụọ ụmụ, ọ gaghị agbahapụ anyị.",
        "label": "igbo"
    },
    {
        "text": "'Ọ bụ nne m zụrụ anyị niile n'ụlọakwụkwọ, ọkachasị mụ onwe m, maka na oge nna m kwuru na ya anaghị alụzi nne m bụ oge m chọrọ ịbanye mahadum,' ka Charles kọọrọ anyị.",
        "label": "igbo"
    },
    {
        "text": "Charles Born kwuru na ya malitere ime ejije nkwago oge ọ nọ na mahadum, mana o mechara banye Nollywood oge ndị enyi ya gụnyere Eso Dike gwara ya na ego dị n'ejije.",
        "label": "igbo"
    },
    {
        "text": "O kwuru ya na ya rụburu ọrụ dịka onye mgbasaozi n'ụlọmgbasaozi Rave TV na Hot FM dịcha na Legọs steeti, tupu ọ malite ime ejije.",
        "label": "igbo"
    },
    {
        "text": "Charles Born sịrị na ọ ga-amasị ya ịbụ onye na-eme ejije a ma ama n'ụwa dum n'ọdịnihu.",
        "label": "igbo"
    },
    {
        "text": "'Achọrọ m inwe ụlọọrụ mmepụta ejije nke m. Achọrọ m ide, mepụta ma tuzie aka n'ejije nke m. Achọrọ m inye ndị ọhụrụ ohere ka ha chakee,' ka o kwuru.",
        "label": "igbo"
    },
    {
        "text": "O nyere ndị nwere mmasị ime ejije ndụmọdụ ka ha gbaa mbọ na-ewepụta ụdịrị ihe ngosi dị iche iche, ma n'ụdị foto ma n'ụdị onyonyoo oge niile.",
        "label": "igbo"
    },
    {
        "text": "Ọzụzụ dịkwa oké mkpa, n'ihi na ị gaghị achọ ọnọdụ ọ ga-abụ onye na-emepụta ejije maọbụ onye na-atuzi aka ga-asị na ị naghị agbanwe agbanwe, n'agbanyeghị agwa ọbụla e nyere gị n'ejije.",
        "label": "igbo"
    },
    {
        "text": "Ọzọ abụrụ ka ị na-ekpe ekpere, n'ihi na o nweghị ihe Chineke na-apụghị ime.",
        "label": "igbo"
    },
    {
        "text": "O nweghị ihe nyịrị Chineke n'omume.",
        "label": "igbo"
    },
    {
        "text": "Naanị gaa n'ihu na-ekpe ekpere, ka Charles gwara ndị na-achọ ime ejije.",
        "label": "igbo"
    },
    {
        "text": "Charles Ugochukwu Born bụ onye Agbaje dị n'okpuru ọchịchị Nwangele n'Imo steeti.",
        "label": "igbo"
    },
    {
        "text": "Ọ gụrụ ihe ọmụmụ Information Science and Technology na mahadum Madonna University dị n'Ọkịja n'Anambra steeti.",
        "label": "igbo"
    },
    {
        "text": "Charles Born alụbeghị nwunye, ma o nwebeghị onye o kwere nkwa ọlụlụ.",
        "label": "igbo"
    },

    {
        "text": "Ọ na-amasị ya ịnọrọ onwe ya n'ụlọ ma ọ bụrụ na ọ naghị arụ ọrụ.",
        "label": "igbo"
    },

    {
        "text": "O kwuru na nna ya chọrọ ka ọ bụrụ Ọkaiwu, mana ya onwe ya nwere mmasị ịbụ onye mgbasaozi.",
        "label": "igbo"
    },
    {
        "text": "A napụla Nwaeze Andrew aha, ụlọ dịka nwaeze.",
        "label": "igbo"
    },
    {
        "text": "Cheta na Andrew tọgbọrọ aha eze ya na mbido ọnwa Ọktọba nke gunyere ‘Duke nke York’ dịka ndị mmadụ na-ajụ ya ajụjụ gbasara ọ dịka ndụ ya na nzuzo.",
        "label": "igbo"
    },
    {
        "text": "Ezinaụlọ Giufrre chọrọ ka e mee nnyocha dị omimi gbasara ihe mere Virginia Giuffre.",
        "label": "igbo"
    },
    {
        "text": "Foto gosiri Andrew na Virginia Giuffre, dịka Ghislaine Maxwell na-ele ha na-agbanyeghị na gọburu na ya ezutetubeghị.",
        "label": "igbo"
    },
    {
        "text": "Andrew abụrụla nnukwu ihe na-akpasasị Ezinaụlọ Eze anya n'ọrụ ha kwesịrị ịrụ.",
        "label": "igbo"
    },
    {
        "text": "A hụrụ ozi imelụ(email) nke gbaghara ihe Andrew kọburu mere.",
        "label": "igbo"
    },
    {
        "text": "A hụrụ akwukwọ nke Virginia Giuffre dere nke pụtara dịka ọ nwụchara.",
        "label": "igbo"
    },
    {
        "text": "A hụkwara foto gosiri Jeffrey Epstein ga ọ bịara mmemme na Windsor Castle.",
        "label": "igbo"
    },
    {
        "text": "Payne kwuru na Obieze na-agbaso obi ọha ndị mmadụ ma ghọta oge ọ dị mkpa ịnye onye ọ dịịrị ntaramahụhụ.",
        "label": "igbo"
    },
    {
        "text": "Onyeisi 'RSF' nke mba Sudan ekwuola na ọ ga-enyocha ogbugbu ndị otu ya gburu ndị mmadụ ka ha weghara obodo el-Fasher.",
        "label": "igbo"
    },
    {
        "text": "Ọchịagha Mohamed Hamdan Dagalo a mara ka Hemedti kwuru nke a dịka iwe na-arị elu maka ogbugbu e gburu ndị mmadụ n' el-Fasher.",
        "label": "igbo"
    },
    {
        "text": "O kwuru na obi dị ya njọ maka mkpamkpa dakwasịrị ndị el-Fasher ma kwuo na ndị otu ya mmebiri iwu nke ọ ga-ewepụta kọmiti ga-eme nnyocha.",
        "label": "igbo"
    },
    {
        "text": "Mana onye ọrụ enyemaka kachasị elu nke UN bụ Tom Fletcher sị na nkwa RSF nyere na ha ga-egbochi ndị nkịtị mana nke a dị iche n’ihe a na-ahụ ugbua.",
        "label": "igbo"
    },
    {
        "text": "Nsogbu dị n’etiti ndị ọrụ nchekwa Sudan na RSF abala nke afọ atọ ya ugbua.",
        "label": "igbo"
    },
    {
        "text": "Ọfọ anyị bụ ka ụbọchị taa mịtara anyị niile mkpụrụ ọma.",
        "label": "igbo"
    },
    {
        "text": "Biko, gaa n’ihu sonyere anyị dịka anyị na-ewetara gị akụkọ ihe na-eme na Naịjirịa nakwa ụwa niile.",
        "label": "igbo"
    },
    {
        "text": "Ụlọelu nwere nkeji atọ adaala n’Eko, Legọs steeti ma gbuo otu onye.",
        "label": "igbo"
    },
    {
        "text": "Ụlọọrụ Lagos State Emergency Management Agency (LASEMA) kwuru na nke a mere n’Ọktoba 30, 2025.",
        "label": "igbo"
    },
    {
        "text": "Onyeisi ụlọọrụ LASEMA bụ Olufemi Oke-Osanyintolu kọwara na ọ bụ otu onye ka a hụrụ ozu ya mana e nwere ndị ọzọ ụlọ ahụ dakwasịrị bụ ndị azọpụtabeghị.",
        "label": "igbo"
    },
    {
        "text": "O kwuru na ụlọ ahụ dara bụ ụlọ nke 28, n’ụzọ Baale Alayabiagba dị n’Eko.",
        "label": "igbo"
    },
    {
        "text": "Nke a ga-eme ya ugboro atọ ụlọ na-ada na Legọs n’ime otu izuụka.",
        "label": "igbo"
    },
    {
        "text": "Tanzania etinyela mmachi ngagharị n'ihi tigbuo zogbuo kposara ntuliaka.",
        "label": "igbo"
    },
    {
        "text": "Ndị na-eme ngagharịiwe bụndị chọrọ ka a a hazigharịa usoro ntuliaka ka ọ kwụrụ ọtọ sunyere ụgbọala ọkụ ma mebie ọtụtụ ewumewu nke gọọmentị.",
        "label": "igbo"
    },
    {
        "text": "Onyeisiala Trump ebutuola tarifu ọ manyere na mbubata si Chaịna ma wepụ mgbochi ndị ọzọ dịka o zutere Onyeisiala Xi Jinping.",
        "label": "igbo"
    },
    {
        "text": "Nke a na-abịa dịka ya na Onyeisiala Xi Jinping nwere mkparịtaụka na Saụt Korịa.",
        "label": "igbo"
    },
    {
        "text": "Onyeisiala Trump kwukwara na Amerịka ebutuola tarifu ọ manyere na mbubata niile si mba Chaịna abata Amerịka mana Beijing ekwubeghị ihe ọbụla banyere nke a.",
        "label": "igbo"
    },
    {
        "text": "Okwu Onyeisiala Trump bụ nke ọtụtụ kwuru na ọ ga-eweta udo na nsogbu azụmahịa dị n’etiti Amerịka na Chaịna kemgbe.",
        "label": "igbo"
    },
    {
        "text": "Anyị na-anabata gị n'ọgbakọ BBC News Igbo taa bụ Tọzde 30 Ọktoba 2025 ma bụrụkwa ahịa Afọ.",
        "label": "igbo"
    },
    {
        "text": "Ọfọ anyị bụ ka ụbọchị taa mịtara anyị niile mkpụrụ ọma.",
        "label": "igbo"
    },
    {
        "text": "Biko, gaa n’ihu sonyere anyị dịka anyị na-ewetara gị akụkọ ihe na-eme na Naịjirịa nakwa ụwa niile.",
        "label": "igbo"
    },
    {
        "text": "Gọọmenti Enugwu steeti atọhapụla mmadụ 86 n’ụlọmkpọrọ.",
        "label": "igbo"
    },
    {
        "text": "N’ime ndị ahụ atọhapụrụ bụ otu nwoke dị afọ irị asatọ na isii, nwoke ahụ bụ onye Okpanku dị n’okpuru ọchịchị Aninri n’Enugwu steeti.",
        "label": "igbo"
    },
    {
        "text": "Ọkaikpe Ozoemena kwuru ma nwoke ahụ gbara afọ iri asatọ na isii na-arịazi nnukwu ọrịa ụgbua n’ihi n’ọkala nka nke ukwuu ma nọkwaa n’ụlọmkpọrọ ọtụtụ afọ.",
        "label": "igbo"
    },
    {
        "text": "Onyeisi Enugwu Custodial centre bụ Valins Obizue kelere Gọọmenti Enugwu ka o siri belata ọnụọgụgụ ndị nọ na ya bụ ụlọmkpọrọ.",
        "label": "igbo"
    },
    {
        "text": "E wepụtara ozu mmadụ abụọ n’ime ụgbọala dabara n’olulu ọwara a na-arụ ọhụrụ n’Aba.",
        "label": "igbo"
    },
    {
        "text": "Ozu mmadụ abụọ ka e wepụtara n’ụgbọala dabanyere n’onunu ọwara ahụ a na-arụ ọhụrụ n’ebe Osisioma n’Aba, Abia steeti.",
        "label": "igbo"
    },
    {
        "text": "Ndị gwara onye ntaakụkọ anyị okwu sịrị na mkpamkpa ahụ kpara n’ime abalị garaaga n’ihe dịka erekere iri na otu.",
        "label": "igbo"
    },
    {
        "text": "Ha kọwara na ide mmiri tojuru ebe niile nke mere na ndị bu ụgbọala (Toyota Camry Spider) ahụ amaghị na ebe ha na-aga abụghị ụzọ ma dabenye n’ime ya.",
        "label": "igbo"
    },
    {
        "text": "Mana mgbe e wepụtara ụgbọala ahụ ka a hụrụ ozu mmadụ abụọ ebe ndị ụlọọrụ Federal Road Safety Corps (FRSC) bịara buru ụgbọala ahụ.",
        "label": "igbo"
    },
    {
        "text": "Ndị mmadụ na-atụ ụjọ na ọ dịka onwere onye ọzọ (nwaanyị) nọ n’ụgbọala ahụ ozu ya ka dị n’ime onunu ọwara.",
        "label": "igbo"
    }
]